_wg przepisu Kacpra Peeka_

## Składniki

- 2 gorzkie czekolady (60-70%)
- kostka masła
- 6 jajek
- cukier

## Przygotowanie

W kąpieli wodnej rozpuścić masło i czekoladę, na dół garnka wrzucić
pokawałkowane masło, na to pokruszoną czekoladę

W międzyczasie przygotowujemy okrągłą formę do ciasta i rozdzielamy białka od
żółtek. Białka ubijamy. Następnie, dalej ubijając dodajemy po jednym żółtka.
Jak dodamy wszystkie jest dobry moment żeby zamieszać czekoladą i nastawić
piekarnik na 160 stopni. Teraz do piany białkowo-żółtkowej stopniowo dosypujemy
cukier, ciągle mieszając mikserem. Co jakiś czas sprawdzamy, czy jest już
trochę słodka (musi być tylko trochę, finalne ciasto będzie miało dwukrotnie
mniejszą objętość). Nadal miksując małym strumieniem wlewamy roztopioną
czekoladę z masłem. Przelewamy całość do formy i pieczemy około 45 minut
(piekąc jakieś 30 minut w większej temperaturze możemy dostać fancy ciasto
z płynnym środkiem, ale mi mniej ono smakuje i jest niepraktyczne). Możemy
podawać na gorąco, najlepiej z sorbetem truskawkowym lub bitą śmietaną.

Do umycia garnka po maśle i czekoladzie świetnie nadaje się woda z kąpieli
wodnej.
